nouus ms'romARuM. 139

balistiS, Tul-cos qui in turribus erant, ne manum M>- ¹⁰0⁹·
possent exerere, indefesso studio operam dabant, wo·-
alii sagittis et jactu lapidum cives a propugna-
culis repellebant3 cives aequipollenter tela re·
mittebant et lapideS, atque ignem in ollis fra-
gilibus cum sulphure et pice, arvina et adipe,
stuppa, cera, lignis aridis et stipula impositiS,
ut nostras machinas incenderent, et alia instru-
menta bellica retorquebant. Fiebat itaque ex utro-
que populo strages non modica, dum alii lapi·
dum jactu conterebantur in frusta, alii trans
loricas et clypeos confodiebantur telis, alii funda
et lapide sternebantur3 nec erat facile discernere
uter cum majore studio populus decertaret.. Erat
tamen una ex machinis nostris, quae saxa miri
ponderis in urbem multa violentia remittebat,
contra quam, cum nulla arte possent proficere,
duas adduxerunt maleficaS, ut eam fascinarent
et artibus magicis redderent impotentem; quae,
dum suis instarent praestig-iis super murum et
incantationibuS, ex eadem machina molaris emis-
sus utramque illarum, cum tribus ancillis quae
illarum fuerant gressum [comitatae], repente
contrivit et ex muro inferius exanimes in fossa-
tum dejecit; unde in castris factus est plausus
ingens et exultatio, et e contrario civibus moes·
titia ingens accrevit. Cum igitur usque in ho· ,
ram diei septimam sine certa victoria protrac-
tum esset negotium, desperantes nostri et supra
vires fatigati habuerunt propositum castella et
machinas alias jam igne recepto fumantes lon-
gius a muris arcere, et usque in diem crastinum
conflictum differre, cum ecce virtus divina adfuit
et rebus desperatis solamen donavit3 nam de
monte Oliveti miles quidam, splendidum et satis
refulgentem ventilando clypeum, signum dedit

nostris ‘legionibuffi ut redirent ad conflictum et

